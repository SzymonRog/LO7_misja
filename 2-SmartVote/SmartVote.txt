
Czemu firma, która ma tak słabą ocenę w ogólnopolskim KRS, jest uznawana za niemal idealną w lokalnym systemie Demoskratos?
Może to zwykły błąd w bazie danych? Pomyłka w synchronizacji? W końcu Demoskratos słynie z przejrzystości i perfekcyjnych procedur. Przecież nic złego nie może się dziać w idealnym mieście... prawda?
Ktoś z waszego zespołu postanowił trochę pogrzebać w sprawach tej firmy. Próbował znaleźć więcej informacji, historię działalności, poprzednie projekty. Ale jedyne co znalazł to błąd 404. Tej tajemniczej firmy o generycznej nazwie CorpTech nigdzie nie ma w publicznych rejestrach. Brak strony internetowej. Brak wpisów prasowych. Brak śladów... jakby ktoś bardzo starannie wymazał wszystko.
Tajemnicza firma musi poczekać... ale czy na pewno?

Zanim zdążyliście zbadać sprawę CorpTech głębiej, przychodzi nowy, pilny ticket. Dostaliście za zadanie zaimplementować kluczową część kodu w lokalnym systemie głosowania o dumnej nazwie SmartVote+ (wszystko z plusem brzmi lepiej, prawda?).
System jest nowy, niedawno wdrożony przez miasto, i wymaga jeszcze kilku poprawek. Standardowa praca programistyczna, nic nadzwyczajnego.
Gdy wasza uwaga skupia się w pełni na projekcie, dostrzegacie coś niepokojącego:
Główny wykonawca: CorpTech Solutions

To ta sama firma co wcześniej. Ta bez historii. Ta z błędem 404. Ta ze "zbyt dobrym" ratingiem lokalnym.
Ale... kod, który dostarczyli wygląda profesjonalnie i działa poprawnie. Testy przechodzą. Dokumentacja jest na poziomie. Może to jednak fałszywy alarm? Może po prostu macie paranoję?
Wasze zmartwienia co do tej firmy lekko opadają, skoro teraz bezpośrednio współpracujecie z nimi przy krytycznym systemie miejskim, to znaczy, że ktoś wyżej ich zweryfikował... prawda?
Pora skupić się na swojej części kodu. Reszta poczeka.

Treść zadania łososiowa ramka:

Twoim zadaniem jest uzupełnić funkcję smartCount() tak, aby obliczała wyniki głosowania metodą Borda.
Do funkcji przekazywane są następujące argumenty:
votes – dwuwymiarowa lista zawierająca głosy poszczególnych osób, np.:
[['Projekt_A', 'Projekt_B'], ['Projekt_B', 'Projekt_A']]
projects – lista wszystkich dostępnych projektów, np.:
['Projekt_A', 'Projekt_B', ...]
result – tablica, którą należy uzupełnić o liczbę punktów zdobytych przez projekty z listy projects.

Twoim zadaniem jest zaimplementować metodę Borda, która:
Dla każdej listy z votes przyznaje projektom punkty w zależności od ich pozycji.
Projekt na pozycji:
indeks 0 dostaje 7 punktów
indeks 1 dostaje 6 punktów
…
indeks 7 dostaje 0 punktów

Funkcja, nie musi nic zwracać, wystarczy, że odpowiednio zmodyfikuje tablicę result.


